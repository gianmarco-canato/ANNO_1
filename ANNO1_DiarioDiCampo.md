# Diario di campo

## Anno 1

### Riassunto progetto

Domanda di ricerca: Come integrare pratiche improvvisative musicali con il teatro e il movimento in maniera organica?

Problemi specifici/personali:

- organicità della performance, ossia interazione comprensibile tra musica e movimento/teatro
- messa in evidenza di problematiche idiomatiche intrinseche dell'impro contemporanea
- limiti nella definizione di "improvvisazione non idiomatica"

Problemi generali: 

- knowledge-pool sull'improvvisazione contemporanea non organica
- documentazione frammentata sia dal punto di vista storico che metodologico
- mancano informazioni storiche di rilievo sulle pratiche interdisciplinari
- disinteresse storico sull'aspetto teatrale?

Obiettivi:

- Delineare un nuovo modo possibile di permettere all'improvvisazione musicale di interagire in maniera organica con il teatro ed il movimento.

Metodi:

- Dialogo e confronto (interviste, seminari)
- Collaborative Case Study (interviste, sessioni di improvvisazione, inserimento di musicisti, attori e danzatori improvvisatori non ricercatori)
- Practice-based (workshop, sessioni di improvvisazione singole e collettive)

### Considerazioni su bibliografia

#### Ulteriori idee sulla quale indagare:

> **Michico Hirayama**: ha lavorato con Schiaffini e nel teatro musicale con Guaccero?
>
> Alvin Curran ha lavorato sia con Guaccero sia con Cornelius Cardew in MEV. Chiedere a lui?
>
> **Giuseppe Chiari**: *Per arco*

#### Giovanni Guaccero, ricostruzione storica delle personalità coinvolte nella scena romana e tentativo di definire la loro attività.

> Guaccero definisce come parametri comuni del linguaggio improvvisativo l'aritmia (nel senso di assenza di pulsazione isoritmica) e la sovrapposizione di tessiture sonore non pianificate (Mastropietro distingue, nelle registrazioni su nastro del GINC, struttura e tessitura; nell'analisi delle registrazioni suppone eventi gestiti in maniera concordata a priori).
>
> Guaccero altresì sostiene la tesi che il linguaggio musicale dell'improvvisazione degli anni 60, quella che Bailey definisce non-idiomatica, in realtà è tratto dall'avanguardia musicale del periodo e ne rappresenta una restituzione strutturale estemporanea. 

#### Mastropietro

> Guaccero, Macchi e Bussotti non compaiono durante la definizione di Evangelisti del GINC, progetto di teatro musicale improvvisato parallelo (a cui anche Evangelisti è interessato e che spera confluire in Nuova Consonanza)
>
> Evangelisti supporta la fondazione del GINC con l'idea della necessità di un nuovo performer che unisca l'esecutore con il compositore per riappropriarsi della creazione musicale. L'unica forma possibile di composizione accettabile è quindi l'improvvisazione; il compositore è il miglior improvvisatore perché conosce approfonditamente le caratteristiche strutturali della musica (tanto molte esperienze con GINC sono costituite da materiale musicale improvvisato su strutture non sempre totalmente libere!)
>
> Evangelisti abbandona la questione teatro musicale, che viene invece portata avanti principalmente da Guaccero 

L'impressione è che dal punto di vista puramente storico l'interesse per la parte di teatro musicale improvvisato decada nel momento in cui l'apice dell'interesse per l'improvvisazione comincia a scendere, o meglio - finché concerne Nuova Consonanza è di rilievo, e poi le fonti ulteriori sui lavori di Guaccero decadono (tant'è che pare che di Intermedia rimanga ben poco). 

Il dubbio è che il problema di come allineare il linguaggio avanguardistico dell'improvvisazione al teatro musicale se lo siano effettivamente posti in molti (Evangelisti, Guaccero, Macchi, Bussotti) ma che in alcuni casi sia stato totalmente abbandonato (Evangelisti ad esempio: *Dal Silenzio ad una nuova Musica* doveva prevedere un intero capitolo sul teatro musicale e sulla "Forma Aperta" (impro di gruppo), ma è scomparso dalla versione definitiva del libro) o portato avanti ma suscitando meno attenzione fino almeno agli anni 80 (Guaccero).

In una realtà musicale così connotata a livello socio-politico non può essere sfuggita la questione di relazione semantica tra suono e gesto dell'improvvisazione inserita nel contesto teatrale; tuttavia la formazione come compositori classici di alcuni esponenti della scena può aver contribuito anche all'idea, duplice, che la struttura (benché estemporanea) potesse comunque mediare il risultato e che l'interazione potesse essere valutata caso per caso in base alle esigenze del brano e del contesto (che può benissimo essere una o l'unica strategia valida).

---

E' interessante la riflessione sui parametri "linguistici" sulla quale definire l'improvvisazione degli anni 60 di Giovanni Guaccero non tanto per la conclusione contenutistica (pur non sbagliata, ma non completa) ma perché attiva un intero ragionamento sull'idea di "improvvisazione non idiomatica."

Non è sbagliato rilevare che, viste soprattutto le personalità attive a Roma negli anni 60 cui l'autore si riferisce, il linguaggio improvvisativo fosse in principio strettamente legato al linguaggio della musica avanguardistica e per lo più gesturale. Il rifiuto delle "forme musicali preesistenti" era un tratto comune con la composizione tradizionale di quegli anni, solo espletata in forma estemporanea da persone formate in quel linguaggio, compositori diventati esecutori. 

E' interessante anche rilevare una forma di idiosincrasia dove spesso oggi si parla di esecutori che si riappropriano del processo creativo musicale ma, quasi, pare che all'epoca fosse l'opposto, ossia il compositore che riacquista il palcoscenico come esecutore di musica che compone sul momento.

Questa è però solo una fase di partenza, un seme, che si apre ad esecutori di provenienza jazzistica, alla musica elettronica (e questo non solo a Roma, ma è un processo di apertura che riguarda l'intero panorama della musica occidentale). Schiaffini dice che Nuova Consonanza rimane legata a questo linguaggio, ma l'apertura a generi e ruoli diversi porta a una messa in discussione degli uni e degli altri. 

Il risultato è che per quanto si parli di "improvvisazione non idiomatica" esistono tanti approcci quanti sono i musicisti. GINC cercava esplicitamente di evitare fraseggi e ritmi, definendo così un linguaggio dell'eccezione piuttosto che della regola (ovvero, la regola non è "fare" ma "non fare"). Le realtà jazzistiche, per quanto free, invece fanno aperto richiamo al linguaggio di provenienza non rappresentano un esempio di non idiomaticità (anche se utile per contrasto). 

La domanda che sorge spontanea è se la definizione di improvvisazione non idiomatica oggi ha ancora senso: se è vero che l'approccio all'improvvisazione è una delle massime espressioni di socialità paritaria all'interno della performance musicale (vd Evan Parker), perché escludere parametri se espressione del linguaggio personale dei musicisti?

Quando questo non accade, il problema diventa l'integrazione degli elementi materiali musicali che vengono introdotti e il loro equilibrio, quindi diventa un problema pratico. A livello teorico, tuttavia, "improvvisazione non idiomatica" dovrebbe riferirsi al fatto che non esiste un unico linguaggio di riferimento all'interno della performance ma che il "risultante" attinge in maniera fluida e flessibile alla "lingua" di ciascun musicista. 

L'oggetto di discussione dovrebbe essere quindi non come evitare certi atteggiamenti musicali ma come integrarli in maniera coerente ed organica.

### Considerazioni su workshops

Prati

### Testi

https://www.trax.it/olivieropdp/intro88.htm