# Diario di campo

## Anno 1

### Riassunto progetto

Domanda di ricerca: Come integrare pratiche improvvisative musicali con il teatro e il movimento in maniera organica?

Problemi specifici/personali:

- relazione tra i diversi linguaggi nella musica improvvisata non idiomatica
- relazione tra gli elementi musicali e gli elementi gestuali tetrali
- definizione moderna di improvvisazione noon idiomatica legata all'ambiente e al contesto storico

Problemi storici: 

- documentazione per lo più istituzionale e che risale agli anni 60 e 70 (boom d'interesse per la pratica)
- documentazione sull'improvvisazione nel teatro musicale limitata (forse di scarso interesse dal punto di vista storico)
- mancanza di teorizzazione fino agli anni 90: la letteratura metodologica sull'improvvisazione libera è per lo più successiva agli anni 2000.
- esistono parametri e strategie condivise nella prassi improvvisativa ma certi elementi rimangono impliciti (accostamento coerente e consapevole di più linguaggi)

Obiettivi:

- Delineare un nuovo modo possibile di permettere all'improvvisazione musicale di interagire in maniera organica con il teatro ed il movimento.

Metodologia:

- Ricerca performativa e qualitativa:
    1) Strategia etnografica:
        - Analisi delle fonti letterarie sull'improvvisazione dagli anni 60 add oggi
        - Intervista (informant interview) di individui con valore e autorità culturale nel campo dell'improvvisazione
        - Osservazione di concerti e performance improvvisative
    2) Case studies (participatory action research):
        - Sessioni di improvvisazione collettive, registrate ed analizzate
        - Dapprima improvvisazione solo musicale, integrazione di elementi teatrali progressiva
    3) Autoetnografia: 
        - Sperimentazione in prima persona di performance di teatro musicale
        - Partecipazione a seminari 
        - Diario di campo

### Struttura dell'abstract di ricerca

- Contesto e definizione
    1) Contesto soggettivo: strumentista che pratica improvvisazione libera collettiva
        - Definizione di "improvvisazione" come forma di composizione estemporanea
        - Definizione di "libera" intesa come "non idiomatica," non legata a priori ad un linguaggio musicale specifico
        - Problema di ricerca legato all'esperienza nel campo
    2) Contesto oggettivo: improvvisazione libera collettiva
        - Definizione di "contesto idiomatico" inteso come modalità di espressione di un determinato artista
        - Coesistenza di contesti idiomatici musicali, gestuali, teatrali nell'atto performativo
        - [Definizione di teatro musicale contemporaneo?]
- Definizione del problema
    1) Gestione coerente e consapevole della relazione tra i diversi contesti idiomatici spesso implicita a livello metodologico
    2) Problema si estende a dinamiche interdisciplinari
    3) Scarsa documentazione storica su chi ha affrontato il tema dagli anni 60 in poi
    4) Pratica improvvisativa ben documentata come notiziario storico ma non come metodologie
- Domanda di ricerca
- Metodologie
- Risultati
    1) *Design* -> possibile metodo per mettere in scena performance di teatro musicale improvvisate, restituito attraverso una performance
    2) Impatto -> il metodo usato per la performance deve essere condivisibile e applicabile anche dagli altri membri della comunità
    3) Spunti -> nuove riflessioni per approfondire il dibattito sul valore dell'improvvisazione come pratica artistica.

### Considerazioni metodologiche

Practice-based research: la pratica in esame è vista come qualcosa di interessante in sé, e spesso la ricerca di quest'ultima prevede l'applicazione di un metodo etnografico (Hannula et al.) -> uso di metodi di indagine derivanti dall'etnografia applicati ad una disciplina artistica pratica. (vivere la vita quotidiana della comunità studiata (in questo caso, della prassi di riferimento) per descriverne le pratiche funzionali (improvvisazione))

- Raccoglimento di risorse da varie fonti; accettabili diverse forme di osservazione, discussione, intervista
- Inizialmente è generico e non strutturato; classificazioni preesistenti spesso non vengono usate; la ricerca è guidata dalle presupposizioni del ricercatore
- L'oggetto di ricerca è spesso una situazione dell'attività di qualche gruppo
- Studio delle ragioni delle attività delle persone -> descrizioni o spiegazioni; quantificare non ha così senso

E' un tipo di ricerca spesso unico e che richiede soluzioni uniche.

> Esempio:
>
> - Riferimento a dibattito e ricerca preesistente;
> - Analisi delle supposizioni di fondo e contesto d'azione
> - Risultati che ridirezionano la pratica
> - Design risultante: fare lavoro pratico o studiare quello altrui, lavorare in gruppo e studiare il lavoro ottenuto

Design-based: l'obiettivo della ricerca non è la teorizzazione della pratica e la sua conseguente riapplicazione nella pratica, ma l'eventuale applicazione pratica diventa uno strumento di relazione primaria nella ricerca del fenomeno.

> Continua dialettica tra design -> prodotto materiale -> design -> prodotto materiale. Ciclo ermeneutico (interpretativo) tra teoria e pratica.

#### Interviste

Lindlof and Taylor, 2010: *informant interview*

Definizione di informant: un interlocutore che dispone di risposte rilevanti riguardo agli obiettivi della ricerca
- esperienza nell'ambito culturale
- esperienza in diversi ruoli dell'ambito
- rispettato dai suoi pari
- abile oratore che può facilitare il lavoro del ricercatore su usi contestuali e significati degli elementi di ricerca

### Considerazioni storiche sulla definizione di improvvisazione non idiomatica

#### Anni 60

Jazz -> riporta l'improvvisazione nella musica occidentale

Avanguardie musicali (G. Guaccero, *Improvvisazione nelle avanguardie musicali*) => rifiuto del linguaggio musicale tradizionale -> il linguaggio dell'improvvisazione diventa quello del modello contemporaneo (Darmstadt)

Nuova Consonanza (G. Schiaffini, *E non chiamatelo jazz*) => rifiuto del fraseggio (rifiuto della tradizione musicale precedente) -> nuovo linguaggio compositivo/esecutivo strutturale, materico, più sperimentale dal punto di vista formale e timbrico

Europa (soprattutto Mendelberg?) => ragionamento sui ruoli all'interno dell'ensemble

Tratti comuni: interesse anti-nazionalistico, rifiuto della tradizione, attività sociale inclusiva (apertura a tutti i generi musicali/apertura a tutti i livelli strumentali)

#### Oggi

Prati, Schiaffini, Curran -> Concordanza sul fatto che l'improvvisazione sia una forma di composizione istantanea/estemporanea/ad impromptu (Mendelberg sosteneva che l'unica differenza tra la composizione e l'improvvisazione fosse il lasso di tempo in cui l'esperienza del musicista si traduce in materiale musicale)

Prati -> improvvisazione supera le barriere tra i generi;

Schiaffini -> esperienza personale determina linguaggio personale del musicista -> risultato dell'esecuzione fortemente influenzato dalla combinazione dei contesti idiomatici risultanti.

### Considerazioni su bibliografia

#### Idee sulla quale indagare:

> **Michico Hirayama**: ha lavorato con Schiaffini e nel teatro musicale con Guaccero?
>
> Alvin Curran ha lavorato sia con Guaccero sia con Cornelius Cardew in MEV. Chiedere a lui?
>
> **Giuseppe Chiari**: *Per arco*

#### Giovanni Guaccero, ricostruzione storica delle personalità coinvolte nella scena romana e tentativo di definire la loro attività.

> Guaccero definisce come parametri comuni del linguaggio improvvisativo l'aritmia (nel senso di assenza di pulsazione isoritmica) e la sovrapposizione di tessiture sonore non pianificate (Mastropietro distingue, nelle registrazioni su nastro del GINC, struttura e tessitura; nell'analisi delle registrazioni suppone eventi gestiti in maniera concordata a priori).
>
> Guaccero altresì sostiene la tesi che il linguaggio musicale dell'improvvisazione degli anni 60, quella che Bailey definisce non-idiomatica, in realtà è tratto dall'avanguardia musicale del periodo e ne rappresenta una restituzione strutturale estemporanea. 

#### Mastropietro

> Guaccero, Macchi e Bussotti non compaiono durante la definizione di Evangelisti del GINC, progetto di teatro musicale improvvisato parallelo (a cui anche Evangelisti è interessato e che spera confluire in Nuova Consonanza); di questo progetto esistono dei documenti (1965-1970) alla fondazione Giorgio Cini.
>
> Evangelisti supporta la fondazione del GINC con l'idea della necessità di un nuovo performer che unisca l'esecutore con il compositore per riappropriarsi della creazione musicale. L'unica forma possibile di composizione accettabile è quindi l'improvvisazione; il compositore è il miglior improvvisatore perché conosce approfonditamente le caratteristiche strutturali della musica (tanto molte esperienze con GINC sono costituite da materiale musicale improvvisato su strutture non sempre totalmente libere!)
>
> Evangelisti abbandona la questione teatro musicale, che viene invece portata avanti principalmente da Guaccero 

L'impressione è che dal punto di vista puramente storico l'attenzione per la parte di teatro musicale improvvisato decada nel momento in cui l'apice dell'interesse per l'improvvisazione comincia a scendere, o meglio - finché concerne Nuova Consonanza è di rilievo per l'improvvisazione, e poi le fonti ulteriori sui lavori di Guaccero decadono (tant'è che pare che di Intermedia rimanga ben poco) se non per il loro aspetto di tentativo di raggiungere una forma di teatro totale (Visione della musica come arte partitetica alle altre nella rappresentazione -> base fondante sulla quale viene scritto il manifesto di Intermedia); l'uso dell'improvvisazione all'interno è poco analizzato.

Il dubbio è che il problema di come allineare il linguaggio dell'improvvisazione degli anni 60 al teatro musicale se lo siano effettivamente posti in molti (Evangelisti, Guaccero, Macchi, Bussotti) ma che in alcuni casi sia stato totalmente abbandonato (Evangelisti ad esempio: *Dal Silenzio ad un nuovo mondo sonoro* doveva prevedere un intero capitolo sul teatro musicale e sulla "Forma Aperta" (impro di gruppo), ma è scomparso dalla versione definitiva del libro) o portato avanti ma suscitando meno attenzione fino almeno agli anni 80 (Guaccero).

In una realtà musicale così connotata a livello socio-politico non può essere sfuggita la questione di relazione semantica tra suono e gesto dell'improvvisazione inserita nel contesto teatrale; tuttavia la formazione come compositori classici di alcuni esponenti della scena può aver contribuito anche all'idea, duplice, che la struttura (benché estemporanea) potesse comunque giustificare la relazione tra suono e gesto e che l'interazione potesse essere valutata caso per caso in base alle esigenze del brano e del contesto (che può benissimo essere una o l'unica strategia valida).

Sarebbe interessante vedere come viene usata l'improvvisazione in determinate opere teatrali che la richiedono più o meno espressamente. (vd *Scene del Potere*/*Passion selon Sade*).

---

E' interessante la riflessione sui parametri "linguistici" sulla quale definire l'improvvisazione degli anni 60 di Giovanni Guaccero non tanto per la conclusione contenutistica (pur non sbagliata, ma non completa) ma perché attiva un intero ragionamento sull'idea di "improvvisazione non idiomatica."

Non è sbagliato rilevare che, viste soprattutto le personalità attive a Roma negli anni 60 cui l'autore si riferisce, il linguaggio improvvisativo fosse in principio strettamente legato al linguaggio della musica avanguardistica e per lo più gesturale. Il rifiuto delle "forme musicali preesistenti" era un tratto comune con la composizione tradizionale di quegli anni, solo espletata in forma estemporanea da persone formate in quel linguaggio, compositori diventati esecutori. (Guaccero)

E' interessante anche rilevare una forma di idiosincrasia dove spesso oggi si parla di esecutori che si riappropriano del processo creativo musicale ma, quasi, pare che all'epoca fosse l'opposto, ossia il compositore che riacquista il palcoscenico come esecutore di musica che compone sul momento.

Questa è però solo una fase di partenza, un seme, che si apre ad esecutori di provenienza jazzistica, alla musica elettronica (e questo non solo a Roma, ma è un processo di apertura che riguarda l'intero panorama della musica occidentale). Schiaffini dice che Nuova Consonanza rimane legata a questo linguaggio, ma mi pare ammettere, tra le righe, che la sua inclusione fosse interessante perché identificato prima come esecutore, e poi come compositore. In altri ambienti (GUO, MEV) si attiva una dimensione di apertura sociale che è più spiccata (vd. Sound Pool); ad esempio Chiari, esponente di Fluxus, esorta i partecipanti (più che esecutori) ai suoi brani di suonare "quello che vogliono." (vd Giomi)

Il risultato è che per quanto si parli di "improvvisazione non idiomatica" in senso esteso per definire l'improvvisazione libera post 1960 è difficile capire esattamente di cosa si stia parlando. GINC cercava esplicitamente di evitare fraseggi e ritmi, definendo così un linguaggio dell'eccezione piuttosto che della regola (ovvero, la regola non è "fare" ma "non fare"). Le realtà jazzistiche, per quanto free, invece richiamano il linguaggio di provenienza non e rappresentano un esempio vero e proprio di non idiomaticità (anche se utile per contrasto e per ragioni storiche). Nel panorama europeo il tratto non idiomatico era perlopiù rivolto alla rivalutazione del concetto di "ruolo" all'interno dell'ensemble (Schiaffini).

La domanda che sorge spontanea è cosa si intenda **oggi** per improvvisazione non idiomatica: se è vero che l'approccio all'improvvisazione è una delle massime espressioni di socialità paritaria all'interno della forma performance musicale (vd Evan Parker in Derek Bailey), perché escludere determinati parametri, se sono espressione del linguaggio personale dei musicisti coinvolti? La direzione che propone Schiaffini (*E non chiamatelo Jazz*) è secondo me più moderna e inclusiva: non è utile riflettere su un linguaggio musicale generico, ma sul fatto che il singolo linguaggio personale di ogni elemento coinvolto contribuisca al "contesto idiomatico" e, di conseguenza costruisca un determinato ambiente sociale e sonoro.

Preso questo punto di vista, il problema diventa l'integrazione dei materiali musicali che vengono introdotti e il loro equilibrio; la questione si sposta su un piano pratico e performativo che definisce la disciplina stessa. Oggi si intende, come improvvisazione libera, una forma di composizione estemporanea caratterizzata da una coesistenza di diversi linguaggi musicali e di una consapevolezza esecutiva che garantisca equilibrio e funzionalità nella loro inclusione. Questa visione oggi è condivisa e dagli anni 2000 ha visto una produzione generosa di metodi (vd manuale Prati *All'improvviso*, teoria audiotattile, le considerazioni di Schiaffini e Curran sugli atteggiamenti improvvisativi, l'uso di strutture più o meno definite che contestualizzano la performance) che lascia alcune dinamiche come risultato implicito di atteggiamenti di carattere più generale. Ad esempio: la melodia (tonale e/o atonale) è da rimuovere o solo da saper gestire? Quale metodo improvvisativo delinea il contesto più agevole alla coesistenza organica di più contesti idiomatici? Quali sono i suoi limiti? 

Ad esempio, la conduction è un sistema di improvvisazione dove la coesistenza di elementi divergenti funziona (spesso), ma è una connotazione della pratica stessa? E' merito del conductor o dei conducted? Anche una direzionalità minima data dal conductor può contestualizzare gesti musicali lontanissimi ed equilibrare sonorità polarizzanti con suoni più indefiniti. 

Si può fare lo stesso inserendo danzatori e/o attori nel contesto? Quali altre strategie oltre alla conduction offrono questa possibilità con questo livello di articolazione?

### Intervista a Giomi su *Anatomie* con Simona Bertozzi

Collaborazione sull'interazione tra corpo e suono, cosostanzialità degli elementi performativi.

- Struttura definita a priori ma la scelta del materiale musicale è improvvisativo
- definizioni anatomiche meno "visibili" ma che contribuisca ad una suggestione maggiore - tessuti connettivi => interconnettività ed espansione
- rapporto diretto tra gesto e suono dal vivo: lavoro di relazione
- Pitozzi ha definito la struttura formale
- materiale sonori su set analogico e digitale, rapporto fra struttura e improvvisazione
- articolazione non didascalica ma affinità analogiche: tendini - tessiture (fasce sonore/fasci muscolari); articolazioni, ossa - ritmo.
- coreografia come composizione di immagini con il corpo
- parallelo tra rigore strutturale e apertura allo stimolo esterno

### Considerazioni su workshops

#### Derby Elettrico

#### Strumenti di Movimento per cantanti

#### Workshop marzo improvvisazione solo elettroacustica

### Testi e brani, cose da leggere o fare

Guaccero, *Incontro a 3* -> "Musica Gestuale:" si tratta di una partitura "normale" ma con indicazioni di natura teatrale; meglio indagare. I materiali preparatori sono depositati alla Fondazione Giorgio Cini, Venezia.

Guaccero, *Scene del Potere* -> Vedi articolo di Simone Caputo; analizzare uso dell'improvvisazione all'interno della partitura (Scena C?); il medium è a mezzo tra un copione e una partitura.

Macchi, *Parabola* 

Fondazione Giorgio Cini ha materiale su Guaccero pre Musica Ex Machina
1) corrispondeza tra Guaccero e Bussotti su compagnia teatrale
2) materiale preparatorio per Incontro a 3 (musica gestuale)
3) materiale preparatorio per Scene del Potere 
4) partitura di Scene del Potere
5) documentazione varia su Intermedia
6) programmi dei concerti fatti con Intermedia

Bussotti, *La Passion selon Sade* (IRCAM: brahms.ircam.fr/works/work/37685/) -> opera teatrale con partitura spesso espressa in partitura grafica. E' il compositore il tratto comune che lega l'aspetto narrativo teatrale e l'ermeneutica della partitura da parte dei singoli esecutori? Fondo Bussotti della Fondazione NoMus detiene la partitura originale con annotazioni varie.

NC, *Musica, gesto, azione musicale*

### Bibliografia

Prati, All'improvviso

Schiaffini, E non chiamatelo jazz

Giomi, Musica imprevedibile

Sbordoni, Free improvisation: history and perspectives

Oliviero Ponte di Pino, Il nuovo teatro italiano 1975-1988; La ricerca dei gruppi: materiali e documenti (https://www.trax.it/olivieropdp/intro88.htm)

https://methods.sagepub.com/book/edvol/postmodern-interviewing/chpt/postmodern-trends-interviewing