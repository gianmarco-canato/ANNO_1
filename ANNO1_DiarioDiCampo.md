# Diario di campo

## Anno 1

### Riassunto progetto

Domanda di ricerca: Come integrare pratiche improvvisative musicali con il teatro e il movimento in maniera organica?

Problemi specifici/personali:

- organicità della performance, ossia interazione comprensibile tra musica e movimento/teatro
- messa in evidenza di problematiche idiomatiche intrinseche dell'impro contemporanea
- limiti nella definizione di "improvvisazione non idiomatica"

Problemi storici: 

- knowledge-pool sull'improvvisazione contemporanea non organica
- documentazione frammentata dal punto di vista metodologico (focus sul "cosa", sul "quando", meno sul "come")
- mancano informazioni storiche di rilievo sulle pratiche interdisciplinari
- disinteresse storico sull'aspetto teatrale?
- Curran: gap generazionale nell'impro libera ha creato un problema di trasmissione: se ne occupa o chi se ne occupava negli anni 60/70; tuttavia c'è un grande interesse da parte delle generazioni più giovani di musicisti, si sta assistendo ad un ritorno dell'interesse per la pratica.

Obiettivi:

- Delineare un nuovo modo possibile di permettere all'improvvisazione musicale di interagire in maniera organica con il teatro ed il movimento.

Metodi:

- Dialogo e confronto (interviste, seminari)
- Collaborative Case Study (interviste, sessioni di improvvisazione, inserimento di musicisti, attori e danzatori improvvisatori non ricercatori)
- Practice-based (workshop, sessioni di improvvisazione singole e collettive)

### Considerazioni su bibliografia

#### Ulteriori idee sulla quale indagare:

> **Michico Hirayama**: ha lavorato con Schiaffini e nel teatro musicale con Guaccero?
>
> Alvin Curran ha lavorato sia con Guaccero sia con Cornelius Cardew in MEV. Chiedere a lui?
>
> **Giuseppe Chiari**: *Per arco*

#### Giovanni Guaccero, ricostruzione storica delle personalità coinvolte nella scena romana e tentativo di definire la loro attività.

> Guaccero definisce come parametri comuni del linguaggio improvvisativo l'aritmia (nel senso di assenza di pulsazione isoritmica) e la sovrapposizione di tessiture sonore non pianificate (Mastropietro distingue, nelle registrazioni su nastro del GINC, struttura e tessitura; nell'analisi delle registrazioni suppone eventi gestiti in maniera concordata a priori).
>
> Guaccero altresì sostiene la tesi che il linguaggio musicale dell'improvvisazione degli anni 60, quella che Bailey definisce non-idiomatica, in realtà è tratto dall'avanguardia musicale del periodo e ne rappresenta una restituzione strutturale estemporanea. 

#### Mastropietro

> Guaccero, Macchi e Bussotti non compaiono durante la definizione di Evangelisti del GINC, progetto di teatro musicale improvvisato parallelo (a cui anche Evangelisti è interessato e che spera confluire in Nuova Consonanza)
>
> Evangelisti supporta la fondazione del GINC con l'idea della necessità di un nuovo performer che unisca l'esecutore con il compositore per riappropriarsi della creazione musicale. L'unica forma possibile di composizione accettabile è quindi l'improvvisazione; il compositore è il miglior improvvisatore perché conosce approfonditamente le caratteristiche strutturali della musica (tanto molte esperienze con GINC sono costituite da materiale musicale improvvisato su strutture non sempre totalmente libere!)
>
> Evangelisti abbandona la questione teatro musicale, che viene invece portata avanti principalmente da Guaccero 

L'impressione è che dal punto di vista puramente storico l'interesse per la parte di teatro musicale improvvisato decada nel momento in cui l'apice dell'interesse per l'improvvisazione comincia a scendere, o meglio - finché concerne Nuova Consonanza è di rilievo, e poi le fonti ulteriori sui lavori di Guaccero decadono (tant'è che pare che di Intermedia rimanga ben poco). 

Il dubbio è che il problema di come allineare il linguaggio avanguardistico dell'improvvisazione al teatro musicale se lo siano effettivamente posti in molti (Evangelisti, Guaccero, Macchi, Bussotti) ma che in alcuni casi sia stato totalmente abbandonato (Evangelisti ad esempio: *Dal Silenzio ad una nuova Musica* doveva prevedere un intero capitolo sul teatro musicale e sulla "Forma Aperta" (impro di gruppo), ma è scomparso dalla versione definitiva del libro) o portato avanti ma suscitando meno attenzione fino almeno agli anni 80 (Guaccero).

In una realtà musicale così connotata a livello socio-politico non può essere sfuggita la questione di relazione semantica tra suono e gesto dell'improvvisazione inserita nel contesto teatrale; tuttavia la formazione come compositori classici di alcuni esponenti della scena può aver contribuito anche all'idea, duplice, che la struttura (benché estemporanea) potesse comunque mediare il risultato e che l'interazione potesse essere valutata caso per caso in base alle esigenze del brano e del contesto (che può benissimo essere una o l'unica strategia valida).

---

E' interessante la riflessione sui parametri "linguistici" sulla quale definire l'improvvisazione degli anni 60 di Giovanni Guaccero non tanto per la conclusione contenutistica (pur non sbagliata, ma non completa) ma perché attiva un intero ragionamento sull'idea di "improvvisazione non idiomatica."

Non è sbagliato rilevare che, viste soprattutto le personalità attive a Roma negli anni 60 cui l'autore si riferisce, il linguaggio improvvisativo fosse in principio strettamente legato al linguaggio della musica avanguardistica e per lo più gesturale. Il rifiuto delle "forme musicali preesistenti" era un tratto comune con la composizione tradizionale di quegli anni, solo espletata in forma estemporanea da persone formate in quel linguaggio, compositori diventati esecutori. (Guaccero)

E' interessante anche rilevare una forma di idiosincrasia dove spesso oggi si parla di esecutori che si riappropriano del processo creativo musicale ma, quasi, pare che all'epoca fosse l'opposto, ossia il compositore che riacquista il palcoscenico come esecutore di musica che compone sul momento.

Questa è però solo una fase di partenza, un seme, che si apre ad esecutori di provenienza jazzistica, alla musica elettronica (e questo non solo a Roma, ma è un processo di apertura che riguarda l'intero panorama della musica occidentale). Schiaffini dice che Nuova Consonanza rimane legata a questo linguaggio, ma l'apertura a generi e ruoli diversi porta a una messa in discussione degli uni e degli altri. In altri ambienti (GUO, MEV) si attiva una dimensione di apertura sociale che è più variegata. Chiari, esponente di Fluxus, esorta i partecipanti (più che esecutori) ai suoi brani di suonare "quello che vogliono." (vd Giomi)

Il risultato è che per quanto si parli di "improvvisazione non idiomatica" in senso esteso per definire l'improvvisazione libera post 1960 esistono tanti approcci quanti sono i musicisti. GINC cercava esplicitamente di evitare fraseggi e ritmi, definendo così un linguaggio dell'eccezione piuttosto che della regola (ovvero, la regola non è "fare" ma "non fare"). Le realtà jazzistiche, per quanto free, invece fanno aperto richiamo al linguaggio di provenienza non rappresentano un esempio di non idiomaticità (anche se utile per contrasto). 

La domanda che sorge spontanea è se la definizione di improvvisazione non idiomatica oggi ha ancora senso: se è vero che l'approccio all'improvvisazione è una delle massime espressioni di socialità paritaria all'interno della performance musicale (vd Evan Parker in Derek Bailey), perché escludere determinati parametri, se sono espressione del linguaggio personale dei musicisti coinvolti?

Quando il divieto imperativo decade, il problema diventa l'integrazione dei materiali musicali che vengono introdotti e il loro equilibrio; la questione si sposta su un piano più pratico e performativo. Si dovrebbe passare, concettualmente, da una improvvisazione non idiomatica a una improvvisazione non idiomatizzata, caratterizzata da una coesistenza di diversi linguaggi e di una consapevolezza esecutiva che garantisca equilibrio e funzionalità nella loro inclusione. Questa prassi è già in atto e più o meno esplorata (vedasi manuale Prati, teoria audiotattile, le considerazioni di Schiaffini e Curran sugli atteggiamenti improvvisativi, l'uso di strutture più o meno definite) ma un gran numero di parametri rimane implicito nella pratica. Le melodie (tonali e/o atonali) sono da rimuovere o solo da saper gestire? Quale metodo improvvisativo delinea il contesto più agevole? Quali sono i limiti?

### Considerazioni su workshops

Prati

### Testi

https://www.trax.it/olivieropdp/intro88.htm